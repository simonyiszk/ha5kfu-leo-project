# 2m keresztyagi

Ezt az antennát még 2021 januárjában tervezte Gábor HA3GBR és Félix HA1FLX. Az antennát a forgatóra akarták rakni, LEO adási és vételi célra.

Az alkatrészek elkészültek, de az összerakás nem sikerült, 21-22 körül egy gyűlés után estünk neki, de az egyik reflektor helyére direktort dugtunk (vagy fordítva). Nem pontoztuk be, de beszorult, talán ki is kellett fúrni ha jól emlékszem. Az antenna a tetőn lett hagyva sokáig (lásd még: _a varázslatos úgróyagi legendája_).

2024 végén Gaben újra felvette a projektet. Kiderítette, hogy a doksiban levő gammatag-értékek nem jók, újraszámolta őket, stb. 2025 januárjában HA7DN-el összeraktak egy antennát (a 4-ből), amelyet standoláson használtak a LED falhoz (a lépcső alatt talált, T illesztett yagi ekkor a forgatón volt). A teljes antenna összerakása helyett végül beszerzésre került egy (WiMo X-Quad Nr. 18010)[https://www.wimo.com/en/x-quad#?756=8582], ami könnyebb, több elemes, nagyobb nyereséget ígér és konyhakész, mert siettünk, hogy QSO-hassunk Kapu Tiborral az ISS-en (aztán nem lett abból semmi, bár nem emiatt :( ).

A WiMo antenna amúgy elég vacak, személy szerint többet nem vennék olyat, hacsak nem tényleg baromi sürgős. Azért egy-két ötlet elleshető róla, de olcsóbban jobbat is tudunk építeni.

Az ezen doksiban leírt anenna alkatrészei jelenleg raktárban vannak félrerakva, valamit még építhetünk belőle akár.

Pár tervezési ballépés amit lehet tanulni ebből:
- a zártszelvény (30x30-as) baromi sok ide, feleslegesen nehéz az egész antenna
- a bepontozós módszer olcsó, de nem szétszedhető, ami baj, mert így az egy boomon levő két antenna összerakása után már nem lehet be- és kivinni a tetőajtón. Mondjuk nem lett még összerakva egy sem ennyire végül...
- a gamma-illesztés amúgy jól működik ilyenkor, csak jól kell kiszámolni
- az elemek rögzítésére jobb megoldás lehet a bilincs, vagy amit a wimo csinált, hogy az elem lapos alurúd, ami középen van a boomhoz csavarozva, és 2x45°-os hajlítással egy rúd két fél dipólusszár a két keresztyagiban
- a Gábor által tervezett összegző amúgy elég ergya (korábban nem írtam, de talán a 2024-es SEM-KAFU táborban számoltuk végig HA7SX Sussal), rendes Wilkinsont illik oda csinálni, ez a kötögetés csak a betáp pont felől illesztett, vérelre NEM jó
- kérdezzetek meg a pontozásról való véleményemről, ha akartok hallani egy fél órás rantet. Csavarpárti vagyok teljes szívemből, ezen és a 70cm-es keresztyagi óta

> HA7DN 2025
